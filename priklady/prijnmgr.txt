ALGORITMIZACE:

Požadavky z oblasti (jsou využity prvky z odrážky 2 současného přehledu):

2. Algoritmus a jeho vlastnosti, časová a prostorová složitost a její
stanovení, datové typy a jejich vlastnosti, prostředky pro strukturované a
modulární programování, abstraktní typy dat a jejich vlastnosti

Doporučená literatura:

Pelánek, Radek. Programátorská cvičebnice: algoritmy v příkladech. Brno:
Computer Press, 2012. 175 s. ISBN 978-80-251-3751-2.

Töpfer, Pavel. Algoritmy a programovací techniky. Praha: Prometheus, 2010.
ISBN 978-80-7196-350-9.


Navržené otázky k přijímacímu testu (všechny otázky jsou typu 1 z N, vždy 4
nabízené odpovědi, právě jedna je správná -- označena znakem +):

Předpokládejte, že programátor do zápisu algoritmu pro výpočet průměrné
teploty zapsal číslo konkrétního měsíce, za nějž se průměr počítá. Kterou ze
základních vlastností algoritmu tím porušil?

+ hromadnost
- determinističnost
- opakovatelnost
- konečnost

V programovacím jazyce představuje pojem "proměnná":

+ místo v operační paměti počítače.
- zástupný symbol pro neznámou nebo nedefinovanou hodnotu.
- identifikaci operace, která se má provádět s určitou hodnotou.
- určení směru přesunu dat.

Algoritmus pro seřazení hodnot zvaný "heap sort" (řazení hromadou) má
časovou složitost náležející do třídy

+ lineárně logaritmické
- lineární
- kvadratické
- logaritmické

Pojmem "nepřímá rekurze" označujeme situaci, kdy

+ podprogram A volá podprogram B a ten volá podprogram A
- podprogram A volá opět ve svém těle podprogram A
- podprogram A volá podprogram B
- podprogram A volá podprogram B i podprogram A

Pro uložení rodného čísla (deset číslic bez lomítka) do paměti počítače
použijeme datový typ pro:

+ řetězcové hodnoty
- celočíselné hodnoty
- desetinné hodnoty
- logické hodnoty

Předpokládejte, že data jsou uložena v uspořádaném binárním vyhledávacím
stromu, v němž platí, že hodnota vlevo od daného uzlu je menší než v daném
uzlu a hodnota vpravo splňuje opačnou podmínku. Pro zjištění, zda se ve
stromu vyskytuje určitá hledaná hodnota, potřebujeme:

+ nejvýše h kroků, kde h je počet hladin stromu
- nejvýše n kroků, kde n je počet hodnot uložených ve stromu
- nejvýše n*log n kroků, kde n je počet hodnot uložených ve stromu
- nejvýše h*h kroků, kde h je počet hladin stromu

V abstraktním typu dat "prioritní fronta" se oproti abstraktnímu typu
"fronta" mění operace:

+ vložení nové hodnoty
- odebrání hodnoty
- test prázdnosti
- výpis všech hodnot na výstup

Algoritmus pro zjištění počtu podprůměrných platů z posloupnosti platů
zadaných ve vstupním proudu

+ vyžaduje dvojí zpracování vstupního proudu
- vyžaduje jedno zpracování vstupního proudu
- vyžaduje trojí zpracování vstupního proudu
- vyžaduje pouze částečné zpracování vstupního proudu

Algoritmus pro výpočet hodnoty y = sin(x) vyžaduje v běžném
imperativním jazyce

+ jednoduchý cyklus
- dva po sobě jdoucí cykly
- dva do sebe vnořené cykly
- žádný cyklus, jen několik přiřazení

Abstraktní datový typ "tabulka s rozptýlenými hesly" umožňuje:

+ indexsekvenční vyhledávání
- výraznou úsporu paměťového prostoru
- řazení libovolných dat podle velikosti
- vytváření složitých vazeb mezi uloženými hodnotami

Programové moduly umožňují:

+ separátní kompilaci části programového díla
- separátní spuštění části programového díla
- definici prvků viditelných výhradně z vnějšího prostředí
- manipulaci se všemi prvky v celém zbytku programového díla

Základními nástroji strukturovaného programování jsou:

+ podprogramy a moduly
- programové cykly
- rekurzivní prvky
- soubory a datové proudy

